---
title: "ليش أطر العمل مهمة بعالم الويب؟"
description: ""
pubDate: "Aug 5 2024"
heroImage: "/why-frameworks-matter.jpg"
---

اذا غصنا بعالم تطوير الويب, يدور ببالك سؤال: "ليش نحتاج أطر عمل للواجهات مثل رياكت؟ ليش مانستعمل جافاسكريبت لحاله وخلاص؟"

عشان نفهم ضرورة أطر العمل, لازم ناخذ نظرة على تطوّر تطوير الويب.

#### Server-Side Rendering

قبل 2010, كانت اغلب المواقع تنعرض من السيرفر. بالسيرفر سايد ريندرنق الموقع يتجمع ويتركب بالباك اند بعده يرسل للكلاينت او الفرونت اند -المتصفح بهالحاله- الاكواد ويعرضها المتصفح للعميل. مثال على المواقع هذي هو اي موقع ينبني ب WordPress.

الجافاسكريبت اللي كان بهالمواقع كان عباره عن اشياء تخلي الموقع دايناميكي, مثلاً يحط انميشنز او هوفر افيكت واشياء زي كذا. و كانو يستعملون مكتبة Jquery لهالاشياء عشان تكون تشتغل على كل المتصفحات.

#### Single Page Applications

مع الوقت, المطورين بدو يكتبون اكواد جافاسكريبت اكثر تتنفذ بالمتصفح لين ماطلع لنا شي اسمه SPA (Single Page Application). هو عبارة عن موقع متكامل يكون يشتغل بصفحة وحده فقط, مايحتاج يحدّث الصفحه وينتقل ويحملها مره ثانيه.

ميزة الSPA هي ان العرض مايكون من الباك اند نفس الSSR, لا, يكون العرض من المتصفح مباشرة, يصير السيرفر يعطي المتصفح البيانات عن طريق الAPI والمتصفح بدوره ياخذ هالبيانات ويعرضهن بالمتصفح للعميل بشكل مباشر مايحتاج يحمل الصفحه الجديده.

مثلاً: دخلت موقع انت وتبي تضغط على زر تسجيل حساب جديد, سابقاً اذا ضغطت على الزر لازم يحمل الصفحه حقت التسجيل وتفتح صفحه ثانيه, لكن مع وجود الSPA صار الوضع انك تضغط على الزر ويفتح لك بنفس صفحتك! مايحتاج الصفحه تتحمل وتنتقل لصفحه ثانيه.

لكن موضوع الServer-side rendering بدأ ينهض مره ثانيه مع أطر عمل مثل Next.js المبنية على أطر عمل client-side لكن هذا مو موضوعنا.

#### تحديات استعمال الجافاسكريبت لحاله للSPA

موضوع انك تبني SPA بالجافاسكريبت لحاله يعتبر تحدّي كبير, لأن راح يكون فيه تعقيد بإدارة البيانات وعرضه بواجهة المستخدم.

##### تزامن البيانات وواجهة المستخدم

أهم شيء بأي تطبيق ويب هو البيانات, مهم مره اننا نقدر نتعامل مع البيانات ونعرضه بواجهة المستخدم بسهوله. ولازم يحافظ التطبيق او الموقع على تزامن واجهة المستخدم مع البيانات, عشان نضمن ان اي تغيير بالبيانات ينعكس بشكل مباشر على واجهة المستخدم.

مثلاً: تطبيق مثل Airbnb, لازم تكون البيانات متزامنه مع بعض
الصورة ك مثال توضيحي:

![](/public/why-framework-matter/airbnb-example.jpg)
لازم مثلاً اذا غيرت التاريخ تتغير الشقق المعروضه بالموقع, او اذا غيرت الفلاتر اللي باللون الازرق برضو تتغير الشقق المعروضه اللي يسار و تتغير الخريطه كذلك!. غالباً اذا كنا نبي نبرمج هالشي راح تتداخل الأكواد ويسبب تعقيد كبير ويسبب لنا كود متداخل ومتشابك.

##### التعديل المباشر بالـDOM

انك تحاول تدير واجهة مستخدم معقّدة بالجافاسكريبت لحاله تتطلب انك تعدل على محتويات كثيير بالموقع بالDOM بشكل مباشر, بتحدد العناصر يدوياً, تغير النصوص وأي عنصر بالموقع, الموضوع بيصير كابوس بالتطبيقات الكبيرة, وراح يخلي الكود حقنا " سباقيتي كود" صعب القراءة والصيانة.

![](/public/why-framework-matter/spaghetti-code.jpg)

##### إدارة الحالة - State managment

الحالة = البيانات

بتطبيقات الجافاسكريبت العادية, الحالة او (اي نص او ارقام) عادةً تتخزن بعناصر الDOM. وكثير من اجزاء التطبيق تتشارك هالبيانات وتعدل عليه ف راح يسبب لنا تعقيد زيادة ويزيد احتمالية الأخطاء بالتطبيق.

##### دخول أطر عمل الواجهات

مع هالتحديات الصعبة بالمواقع, أطر العمل مثل "رياكت" توفّر لك حلول مريحة جداً. تسهّل عليك عملية تزامن البيانات مع واجهة المستخدم, وبهالحاله يصير المطور يركز على منطق التطبيق وتجربة المستخدم.

##### تبسيط إدارة البيانات وواجهة المستخدم

أطر العمل تتعامل مع الشغل الصعب والمعقد بموضوع تزامن واجهة المستخدم مع البيانات, وخلاه أسهل وقللت خطر الأخطاء اللي تصير بالموقع, صارو المطورين يركزون على انهم يبنون ميزات أكثر من انهم يتعاملون مع هالتعقيد.

##### تطوير منظّم للتطبيقات

أطر العمل تجبرك على طريقة منظّمة لكتابة الكود. مطورين أطر العمل طورو أفضل الطرق والممارسات, وهالشي يساعد المطورين انهم يتجنبون الأخطاء. وبهالحالة يؤدي الموضوع الى كود أنظف, قليل التعقيد و أسهل بالصيانة.

تطوير التطبيقات والمواقع الحديثة معقّد, وأطر العمل مثل "رياكت" هي ادوات أساسية تبسط العملية, تتعامل مع التعقيدات وتفرض طرق كتابة كود منظم, وتضبط كتابة الكود على مستوى الفريق.
